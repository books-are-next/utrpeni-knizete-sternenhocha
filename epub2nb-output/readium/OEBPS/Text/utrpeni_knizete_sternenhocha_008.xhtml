<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>utrpeni_knizete_sternenhocha-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="utrpeni_knizete_sternenhocha-5" xml:lang="cs-CZ">
		<div class="_idGenObjectStyleOverride-1">
			<p id="_idParaDest-4" class="MLP_uroven2_kapitola ParaOverride-1">III.</p>
			<p class="MLP_text_bez1radku ParaOverride-1">Zde se končí zápisky nešťastného, předobrého knížete. Ale možno nám, na základě jeho předsmrtních zmatených a&#160;přece zároveň transcendentálně jasných řečí dobře vykonstruovat, co se ve věži stalo.&#160;–</p>
			<p class="MLP_text ParaOverride-1">Proplížil se do věže, stoupal po schodech. „Nechal jsem oboje dvířka otevřena,“ vzpomněl si; „vejdou-li do modrého pokoje, mohou ihned za mnou. Ale toť směšně lhostejné; směšné a&#160;lhostejné je všechno, Vše.“</p>
			<p class="MLP_text ParaOverride-1">Nebudeme se pokoušet, vylíčit blíže jeho duševní stav. Ne snad proto, že by to bylo „neumělecké,“ že by to mělo samo sebou úplně vyplývat z&#160;posledních stránek deníku; jen proto, že se to vymyká lidskému, ať uměleckému, ať filosofickému, vědeckému a&#160;jakémukoli podání. Umění jest ubohé, jako vše lidské. Možno, ať uměleckým ať jiným způsobem, vyjádřit jen obstojně jen věci nízké, jen věci lidské. Velké Tajemství ne. Kníže ubíral se k&#160;Daemoně ve stavu, balancujícím uprostřed Snu a&#160;Postmortality; Sen je stavu „bdícímu“ téměř, Posmrtnost vůbec nepojatelna. Sternenhochovo Šílení proměnilo se v&#160;Nadšílení, jímž je Věčnost a&#160;Vše. Co pozemského, hluboko leželo pod ním. Na okamžik stal se, on, nejubožší, moriturus<span class="CharOverride-1"><span id="footnote-033-backlink"><a class="_idFootnoteLink _idGenColorInherit" href="../Text/utrpeni_knizete_sternenhocha_008.xhtml#footnote-033">34</a></span></span>, bohem.&#160;– A&#160;snad na „vždy“.&#160;–</p>
			<p class="MLP_text ParaOverride-1">Otevřel první dvířka k&#160;hladomorně,&#160;– pomalu a&#160;usmívaje se. Pocítil zápach… „Kouř viržinky,“ děl si; „ten její. Nu ovšem, co jiného bych mohl čekat… Všechno je překrásné. A&#160;Ona ve věčnosti jistojistě má.&#160;– Pst…! Šustot&#160;– odtamtud… Nu ovšem.“</p>
			<p class="MLP_text ParaOverride-1">Příšerně zaskřípal klíč v&#160;červených od rezu dveřích. A&#160;kníže spatřil hladomornu osvětlenu, ne svou matnou lucerničkou, ale jinou, na zemi stojící,&#160;–&#160;– a&#160;pak jakýmsi slabým, bílým, tajemným svitem. Řev oblačných lvů rachotil stále hrůzněji; otřásala se stará věž.</p>
			<p class="MLP_text ParaOverride-1">A&#160;růžovou a&#160;zelenou skvrnu&#160;– neviděl. Ale na místě, kde tenkrát byly, něco bílého. Přistoupil blíže. Sněhový ženský šat. Obličej přikrytý bílým šátkem, jejž tiskly bílé ruce. A&#160;to vše se strašidelně chvělo a&#160;cukalo a&#160;svíjelo.&#160;– A&#160;pod tím&#160;– něco růžového a&#160;zeleného…</p>
			<p class="MLP_text ParaOverride-1">„Lehla si na tu slámu! Přirozeně, proč by ležela na kameni! Přišla sem ze sklepa. Je přece jen živa. Skoro mně to mrzí. Stírá to kouzlo. Ale&#160;– nesmysl! Živá&#160;– mrtvá&#160;– obé totéž. Mrtvé je živé, živé mrtvé jest. Svět jest jen živá mrtvola; i&#160;tygr ve svém nádherném skoku&#160;– jen galvanisovaným umrlcem!“</p>
			<p class="MLP_text ParaOverride-1">Poklekl vedle bílé ženy. „Helgo!“</p>
			<p class="MLP_text ParaOverride-1">Bílé tělo se přestalo chvěti a&#160;delší dobu se nepohnulo.</p>
			<p class="MLP_text ParaOverride-1">„Helgo, jsi to Ty, má choť?“</p>
			<p class="MLP_text ParaOverride-1">Zkroutilo se tělo, zasténalo, nepromluvilo.</p>
			<p class="MLP_text ParaOverride-1">Něžně jí snímal šátek s&#160;tváře. „Ne, ne, pro smilování boží!“ zařvalo to nelidským hlasem. „Jinak jste ztracen a&#160;já též! Nesmím vás uzřít…!“</p>
			<p class="MLP_text ParaOverride-1">Usedl vedle ní a&#160;pokojně čekal. „Což není-li to Ona?“ napadlo ho narkoticky. „Poslala-li sem ženu jinou? Ale co na tom. Všechny jsou&#160;– Ona.“&#160;–&#160;–</p>
			<p class="MLP_text ParaOverride-1">„Přišla jsem,“ zaznělo konečně monotónně,&#160;– „ze zvědavosti. Abych se přesvědčila, budete-li mít dnes, právě dnes, dosti odvahy, přijít sem. O&#160;všem jsem informována; za čtvrt hodiny dostanete svěrací kazajku; a&#160;vím, že nevěříte v&#160;mou skutečnost.“</p>
			<p class="MLP_text ParaOverride-1">„Tys tedy opravdu živá?“</p>
			<p class="MLP_text ParaOverride-1">„O&#160;tom pochybnost může mít jen vaše špatné, k&#160;šílenství vyděšené svědomí. Slyšte: již odvaha, s&#160;kterou jste mne sem uvrhl, mně trochu imponovala a&#160;zmenšila můj odpor k&#160;vám. A&#160;dnes, vidouc, že jste přišel docela nebojácně, mám před vámi respekt. A&#160;ten se může u&#160;ženy stupňovat až v&#160;lásku… Myslím, že bych se nyní mohla s&#160;vámi snésti úplně dobře. Pane kníže, přišla jsem dnes vlastně proto, abych vám pokorně navrhla&#160;– manželské spolužití až do smrti… <span class="MLP_znak_kurziva_11b">On</span> je mrtev, já životem zklamaná, blaseovaná, spleenovitá; bez prostředků a&#160;opory. Mé finanční vyhlídky jsou prašpatné, králíci mně náhle pomřeli, a&#160;poznala jsem, že talent k&#160;umění nemám. A&#160;že oněch pět tisíc ročních marek by mně naprosto nepostačilo. Ráda bych byla před světem opět kněžnou. Jediný můj cíl nyní: být velkou dámou. Přijmete-li mne na milost, budu chotí ve všem poslušnou a&#160;vzornou.“</p>
			<p class="MLP_text ParaOverride-1">„Vše učiním, Helgo, co budeš chtít. Ale to, co jsi řekla, je nepěkné.&#160;– Ne: krásné je i&#160;to; vše krásné jen, vše lhostejné.“&#160;–&#160;–</p>
			<p class="MLP_text ParaOverride-1">„Mluvíte dnes nezvykle moudře,“&#160;– dralo se po chvíli zpod šátku. „Jste nějak jiný.&#160;– Miluju vás&#160;–&#160;–&#160;– a&#160;přeju si, abychom ještě zde, než přijdete&#160;– přechodně&#160;– do blázince,&#160;– zpečetili své druhé man­želství,&#160;– zde, zde&#160;– na <span class="MLP_znak_kurziva_11b">tomto</span> místě!“</p>
			<p class="MLP_text ParaOverride-1">A&#160;neodsunujíc ruce od obličeje, objala ho nahýma nohama a&#160;táhla k&#160;sobě. Poddal se, ale nebyla to Libido, leda metafysická: <span class="MLP_znak_kurziva_11b">vše</span> líbající&#160;– a&#160;jen proto také Ji…&#160;–</p>
			<p class="MLP_text ParaOverride-1">Avšak ihned, jakmile se jeho dlaně dotkly jejích lící, zařvala strašlivě… A&#160;řvala dál a&#160;dál, strašidelně, hromy přehlušujíc; zdánlivě celou věčnost&#160;–</p>
			<p class="MLP_text ParaOverride-1">Náhle přešlo řvaní v&#160;chechtot, a&#160;nohy Daemony objaly opět tělo knížete, stále se usmívajícího… „Pojď, ó, pojď, ó, pojď…!“</p>
			<p class="MLP_text ParaOverride-1">A&#160;kníže, vznešeně pasivní, padl na kněžnu opět…&#160;– „Jen, jen, jen! Zůstanu si věrna, do věčnosti, přes všechna pekla…!“</p>
			<p class="MLP_text ParaOverride-1">Dotkl se jí opět. Rukama ne&#160;–&#160;– A&#160;Daemona zůstala teď klidna, jen malinký, pekelný chechtot prorážel jejím kapesníkem&#160;–&#160;–</p>
			<p class="MLP_text ParaOverride-1">Ale&#160;–&#160;– za okamžik&#160;– „<span class="MLP_znak_kurziva_11b">Ty</span>&#160;– <span class="MLP_znak_kurziva_11b">Ty</span>&#160;– <span class="MLP_znak_kurziva_11b">Ty</span>&#160;– jsi zde?“&#160;– vzkřikla hrůzně, oči neodhalujíc. „Nechoď teď, nechoď teď sem, pro smilování boží!“</p>
			<p class="MLP_text ParaOverride-1">Sternenhoch popatřil kol sebe. A&#160;uzřel opodál matný, zelenavý stín… mihotající se a&#160;při tom zázračně klidnější nad slunce. A&#160;byla to obrovská postava muže, s&#160;tváří, drtící pouhým pohledem, mladistvou a&#160;přece tak vznešeně, božsky dospělou&#160;–&#160;–</p>
			<p class="MLP_text ParaOverride-1">„Právě <span class="MLP_znak_kurziva_11b">teď</span>, pravíš?“ zakvílela Daemona. „Právě teď však&#160;– nemožno&#160;–“</p>
			<p class="MLP_text ParaOverride-1">Neslyšel kníže odpověď.&#160;– „Nemožné že je to nejsnazší a&#160;nejsladší, pravíš?“ zvolala znovu.</p>
			<p class="MLP_text ParaOverride-1">A&#160;nyní zaslechl Sternenhoch, <span class="MLP_znak_kurziva_11b">beze zvuku</span>, v&#160;duši jen, určitá slova.</p>
			<p class="MLP_text ParaOverride-1">„Ty sama jsi nemožná! A&#160;slovo Tělem učiněno jest!“</p>
			<p class="MLP_text ParaOverride-1">„Nejdražší&#160;– nemohu!“</p>
			<p class="MLP_text ParaOverride-1">„Uděláš! Chtěla jsi se mu rázem vymknout! Jemu! Abys, zamýšlejíc nejstrašněji se pomstít jemu, nejstrašněji pomstila se sobě!“&#160;–&#160;–</p>
			<p class="MLP_text ParaOverride-1">„Ano, chtěla jsem! Jinak nemohu…“</p>
			<p class="MLP_text ParaOverride-1">„Už hotovo, už hotovo! Zvítězeno! Chop jen své vítězství!“</p>
			<p class="MLP_text ParaOverride-1">„Nemávej tím strašným bičem nade mnou tak strašně! Dosti již užila jsem ho&#160;– tam&#160;– tam! Ale Tvůj&#160;– hroznější je nade všechny ostatní&#160;–“</p>
			<p class="MLP_text ParaOverride-1">„Sladší! Jen ještě poslední skok&#160;– hej&#160;– hej!“</p>
			<p class="MLP_text ParaOverride-1">„Ustaň! já se&#160;– mu&#160;– poddám&#160;– a&#160;nezmizím…! Neodhaluj mi oči! Raději je vyšlehni!“</p>
			<p class="MLP_text ParaOverride-1">„Spása poloviční! Oči odkrýt! Hrdinně hledět!“</p>
			<p class="MLP_text ParaOverride-1">„Pohlédnu-li, ztratím sílu poddat se, a&#160;strašlivé peklo přede mnou do nedozírna&#160;–&#160;–“</p>
			<p class="MLP_text ParaOverride-1">„<span class="MLP_znak_kurziva_11b">Jen</span> pohlédneš-li, najdeš sílu, aby ses poddala.“</p>
			<p class="MLP_text ParaOverride-1">„Pohled je zkáza; jen poloslepota snesitelná!“</p>
			<p class="MLP_text ParaOverride-1">„Nesnesitelná jest jen snesitelnost; a&#160;zkáza Září. Hřímá blíž a&#160;blíž, oblévá Tě již, ji, Ženo, nevidíš?“</p>
			<p class="MLP_text ParaOverride-1">„Nechci se rozpustit, třeba to bylo ve Všezáři. Chci zůstat já!“</p>
			<p class="MLP_text ParaOverride-1">„Jen Všezář jest Já. Jen Svatozáří Tvou vše; jen vlastní Svou Gloriolou Ty!“</p>
			<p class="MLP_text ParaOverride-1">„Bojím se svého bílého, beztvárného strašidla a&#160;hnusím si je; jest čirým Nic.“</p>
			<p class="MLP_text ParaOverride-1">„Dne bojí se můra. Duše ze všech nejsvětlejší a&#160;proto nejsetmělejší ze všech, přílišná Záře: <span class="MLP_znak_kurziva_11b">Ty</span>, do Tmy se zamilovavší, ji pijící, až jsi v&#160;ní poutonula! Vzhůru do věčné vlasti Tvé a&#160;Mé! Za Mnou konečně!“</p>
			<p class="MLP_text ParaOverride-1">A&#160;kníže viděl, jak stín, v&#160;plamen stále bělejší a&#160;mocnější se rozhořívaje, roste, prorývá strop kobky, týčí k&#160;oblakům, nad oblaky, k&#160;hvězdám, nade hvězdy Svou nadvznešenou, laskavě strašlivou tvář… A&#160;z&#160;neskonalých dálek zaznívala ještě poslední dohořívající slova boha:</p>
			<p class="MLP_text ParaOverride-1">„Já, choť Tvůj na Výsostech a&#160;od Věčnosti, sestoupil jsem a&#160;člověkem se stal jen proto, abych Tě vysvobodil z&#160;močálu Noci. Nezdařilo se to&#160;– tam; zdařilo se to zde! Já poslal jsem Tě do šarlatových pekel a&#160;vedl všechny kroky Tvé; i&#160;toho, jenž tu čeká Tvé Spásy. Jím ulehčil jsem Ti a&#160;urychlil Vítězství, jím házím Ti do tůně Tvé záchranné lano,&#160;– nejlaskavější ve své krutosti…! Za mnou, do nekonečné Záře, ženo Má!“&#160;–</p>
			<p class="MLP_text ParaOverride-1">Světle doduněl Hlas. Naposled zarachotil nebeský výstřel. To do věže udeřil blesk. A&#160;jako by se jím černé zdi vzňaly, zmohutnělo náhle tajemné, bílé světlo a&#160;rostlo, požárové, víc a&#160;víc.</p>
			<p class="MLP_text ParaOverride-1">Ale Daemona tvář neodkrývala. Trhla několikrát šátkem, ale jen ústa obnažila. A&#160;lomcovala se tak strašně, jako by neviditelné, nejsilnější ruce jí cloumaly.</p>
			<p class="MLP_text ParaOverride-1">„I&#160;zavřenými víčky proniká to děsné, nesnesitelné, neuniknutelné Světlo,“&#160;– zasténala, „Peklo za mnou&#160;– rudé&#160;– bílé peklo přede mnou… Ale toto je horší… A&#160;On…? jen má fantasie… Nezahodím Sebe.“</p>
			<p class="MLP_text ParaOverride-1">A&#160;tu promluvil jemně kníže:</p>
			<p class="MLP_text ParaOverride-1">„Najdeš se; neměla Jsi se. Nemáme Se, dokud nemáme vše, dokud v&#160;Sobě vše v&#160;lásce neroztavíme. To, co je nejvlídnější, zdá se tomu, kdo, jako všichni lidé! zvyklý je pouze na krutost, tím nejstrašnějším. A&#160;nejhnusnější je nejchutnější. Helgo má, poslechni Ho! On jedním z&#160;bohů nejvyšších!“</p>
			<p class="MLP_text ParaOverride-1">„Tys&#160;– jej&#160;– slyšel?“</p>
			<p class="MLP_text ParaOverride-1">„I&#160;viděl.“</p>
			<p class="MLP_text ParaOverride-1">„Všecko&#160;– jen&#160;– můj&#160;– hokus pokus!“ zašeptala se ženskou umíněností… „Vždyť jsem živá, blázne!“</p>
			<p class="MLP_text ParaOverride-1">„Jsi Živá; ale v&#160;oděvu, na němž ležíš, sláma není!&#160;– Nevidím to, ale vím to&#160;–&#160;–“</p>
			<p class="MLP_text ParaOverride-1">„Víš tedy vše&#160;–?“</p>
			<p class="MLP_text ParaOverride-1">„Přišla jsi sem, abys&#160;– poddala se mně a&#160;unikla tím rudému peklu; dnes je poslední náš Den. Šla jsi sem, jako se jde na popravu; obědvat mrtvé ropuchy není maličkost; a&#160;já byl hnusnější než mrtvá ropucha. Když se Ti to, třebas měla oči zastřeny, nezdařilo, padlas nazpět do svého původního úmyslu: poddat se mně nejdříve&#160;– a&#160;pak náhle pode mnou zmizet a&#160;nechat mne, ďábelsky, z&#160;nebeské slasti procitnuvšího, ležet na&#160;–&#160;– kostře, obalené strašným bahnem, červy&#160;–&#160;– To měl být poslední úder tvé pomsty. Ale v&#160;tu chvíli přišel&#160;– On. Aby Tebe zachránil. Ne mne. Neboť já se už nebojím. Teď teprve rozeznávám něco pod tebou…“</p>
			<p class="MLP_text ParaOverride-1">A&#160;vyňav zpod růžové látky cosi strašného&#160;–&#160;– políbil to.</p>
			<p class="MLP_text ParaOverride-1">„Oh!“ vykřikla&#160;–&#160;– a&#160;šátek odhodila. Ale zavřeny zůstaly oči. „Hell­muthe&#160;– nejmenší jiskra mstivosti nedoutná již ve mně. Avšak to nestačí,&#160;– musím tě i&#160;– milovat… Tvůj duch je teď krásný&#160;–&#160;– proč tělo tvé tak ohyzdné?“</p>
			<p class="MLP_text ParaOverride-1">„Snad není, Helgičko. Ohyzdné jest jen to, co vidíme prismatem své nenávisti a&#160;hnusu. Pouze nenávist je nenávisti hodna, pouze hnus je hnusný; ba ani on. Ty, Duše, zbavená okovů těla, to dosud nevidíš?“</p>
			<p class="MLP_text ParaOverride-1">„Oh, duše bez těla! ta slepější než podzemní krtek!“</p>
			<p class="MLP_text ParaOverride-1">„Helgo má Věčná, Bohyně spící! Na rozhraní stojím smrti a&#160;Života; to, co leží <span class="MLP_znak_kurziva_11b">za</span> mnou&#160;– smrt je, Život, co řítí se <span class="MLP_znak_kurziva_11b">na</span> mne. Vidím obé&#160;– Boží Milostí&#160;– Tvou milostí&#160;– milostí Jeho&#160;– Velkého Neznámého. Zničit chtěla jsi mne; a&#160;učinila jsi z&#160;nejbídnějšího&#160;– Vyvolence božího… Utrpením a&#160;šílenstvím. Blahoslaven osud můj. Blahoslaveny všechny rány, Tebou mně zasazené! Blahoslaven Choť Tvůj! Díky Vám! Bohem a&#160;Září nejsem jako Vy; ale jsem přece jen reflexem Boží Záře, a&#160;tedy také Jí. Nečistotou jsem nehtu Tvého, Vznešená; a&#160;i to mně stačí: i&#160;tím jsem Ty, Ty&#160;– pro Věčnost… Nejpokornější, k&#160;smrti zbitý pes je také Bůh. Vše, i&#160;Ty, jest jen reflexem Boží Záře&#160;– a&#160;Bůh sám jest jen Reflexem Svým&#160;–“</p>
			<p class="MLP_text ParaOverride-1">„Jak zní tvůj hlas! Zlatě a&#160;velebně… Podej mně ruku… Jaká maličká a&#160;hebounká… Co&#160;– co&#160;– co to mnou rozkošně prochvělo? Jako bych se byla dotkla&#160;– Jeho…“ Zkroutila se smyslně. „Bože&#160;–&#160;– jsi to&#160;– ty?“</p>
			<p class="MLP_text ParaOverride-1">A&#160;<span class="MLP_znak_kurziva_11b">bezděky</span>, <span class="MLP_znak_kurziva_11b">z&#160;touhy jen</span>, otevřela oči. Naposled zařvala nebesa. Zesteronásobilo se bílé Světlo. Neviditelnými staly se plameny svítilen, jako oheň sirky v&#160;záři poledního slunce. A&#160;každý černý kámen starých zdí byl féerickým, slunečním démantem.</p>
			<p class="MLP_text ParaOverride-1">–&#160;– „Kdo to zde…? Oh! To nejste vy&#160;– Však jste&#160;– jste&#160;– ten váš dětinský, dětský výraz&#160;–, ale jaký jste divukrásný! Seraf! bůh! sluneční bůh&#160;– slunce samo… Vše kol rozzářeno démantovým světlem Tvým… Ó, že jsem byla tak dlouho slepá a&#160;neviděla Tvou Nádheru! Oh, že Tys byl tak slepý, že sám jsi ji neviděl,&#160;– abych já ji neuzřela… A&#160;jak jsi velký a&#160;mocný, nad hvězdy čníš, jako&#160;– On… On a&#160;Ty&#160;– jedno jste! Ty a&#160;já&#160;– jedno jsme! Ve Všezáři. Oceáne Bílého Světla Mého, neskonalého, který jsi vším! Ty Dokonalosti, jak jsi něžná a&#160;sladká! Mé Strašidlo&#160;– milostné! prapůvodní Chaose Vítězný, jenž jsi Harmonií svrchovanou! vše, co nejsi Ty, jen disonancí jest a&#160;bídné! Ale vše jsi Ty, jen viděti to je nutno; vše jest Ty, jakmile to jen ví, že je Ty…! Teď teprve, hledíc na Tebe, vznešeného i&#160;v&#160;pokoře, božského i&#160;v&#160;poníženosti, vím, co to Všudypřítomnost Boží, co Vše a&#160;všechno a&#160;Jedno… ó, jak sladký je Hnus, a&#160;Slepota jak zářná! Jak slastná Bolest, krásná Ohyzdnost, pravdivá Lež,&#160;– a&#160;Noc jak nadsluneční…! Ó pojď, Ty Kráso Má Věčná,&#160;– vnikni do mne, prozař Probuzenou a&#160;Spasenou&#160;–&#160;–!“</p>
			<p class="MLP_text ParaOverride-1">A&#160;prudce strhla knížete na sebe. Pocítil bolest na tváři, ale tak divně, jako by ji někdo jiný, někdo pod ním cítil…</p>
			<p class="MLP_text ParaOverride-1">Lahodné hřímalo kol nich Světlo Věčné&#160;–&#160;–&#160;–</p>
			<p class="MLP_text ParaOverride-1">Právě ve chvíli a&#160;na místě, kdy a&#160;kde zapadly na východě západní, vyhřmělé mraky, vyšlo slunce. Hradní sluhové, Sternenhochovi příbuzní, lékaři vplížili se, žasnouce, do věže&#160;– a&#160;do hladomorny. S&#160;opatrnou hrůzou rozžali svítilny. Neboť svítilna knížete <span class="MLP_znak_kurziva_11b">zhasla</span>, polita byvši Vyšším Světlem… A&#160;spatřili jej, ležícího na čemsi růžovém a&#160;zeleném a&#160;–&#160;– pohybujícího se&#160;–&#160;–&#160;–&#160;–&#160;–&#160;–&#160;–&#160;–&#160;–</p>
			<p class="MLP_text ParaOverride-1">Utíkali. Někteří omdleli. Vraceli se. Odtrhli knížete, stále se při tom pohybujícího…, je nevidoucího, světle se usmívajícího.</p>
			<p class="MLP_text ParaOverride-1">Jeden ze sluhů, o&#160;němž se říkalo, že má dar druhého zraku, tvrdil, že při vstupu do kobky spatřil ji osvícenou sněhově bílým třpytem, jaký se na zemi nevyskytuje; ten rychle prchal, za okamžik zhasl ve tmě.</p>
			<p class="MLP_text ParaOverride-1">Kosti rukou a&#160;nohou jednoroční mrtvoly byly ovinuty provazy. V&#160;tom, co zbylo z&#160;úst, nalezeny nečisté hadříky, které věda uznala za zbytky ponožky. Tatáž věda konstatovala v&#160;„žaludku“ zbytky nestrávené syrové krve, a&#160;prohlásila, že smrt nastala, asi za 14 dní, vykrvácením; spoutaná rozkousala si ramena, kolena, vůbec vše, kam zuby mohla dosáhnout. Jinak byla by prý žila ještě o&#160;několik dní déle. Učinila tak, tvrdili učenci, aby ulevila své žízni. My však soudíme, že skončila sebevraždou.&#160;–</p>
			<p class="MLP_text ParaOverride-1">Kníže Sternenhoch klesnutím na mrtvolu poranil si o&#160;její obnažené nosní kosti tvář. Milostivá byla mu Daemona i&#160;zde!&#160;–&#160;– Za dva dny zemřel otravou krve. Až do příchodu posledního bezvědomí&#160;– stále usmívavý a&#160;veselý, jako jinoch, jemuž dívka vyznala právě lásku. Pronášel, nadšílenec, za minutu více nádherných myšlenek, než jich pronese normální inteligent za celý život. Třeštil ovšem; např. zaměňoval Choť svou se sluneční září&#160;–</p>
			<p class="MLP_text ParaOverride-1">Neviděli ho lidé, stojící nad ním v&#160;hodině smrti, Zrakem, kterým Ona spatřila pravý obraz jeho zjasněné duše v&#160;hladomorně. Přes to ho nepoznávali a&#160;šeptali si s&#160;bázní: „Jak je krásný!“ Vskutku, i&#160;pro pozemský zrak stal se hezounkým ubohý obličejíček… Úžasně se ztenčil a&#160;zjemnil jeho nos; stiskly se transcendentálně usmívavé tlusté rty, že tvořily skoro úzkou linii; zveličilo se zázračně čelo; a&#160;zavřené oči více pravily než dříve, když hleděly…</p>
			<p class="MLP_text ParaOverride-1">A&#160;ve chvíli, když zavírali nad ním rakev, vzplanula tvář mysticky, jakoby vlastním světlem, pod pohledem slunce. Po celý den se neobjevilo&#160;–&#160;– a&#160;zapadlo hned opět za mrak v&#160;ten okamžik, když zapadlo víko nad hlavou Pokorného Vítěze.</p>
			<p class="MLP_text ParaOverride-2">To Bohyně poslala i&#160;odloženému Oděvu Jeho Svaté Duše poslední, sluneční políbení.&#160;– </p>
			<hr class="HorizontalRule-1"/>
			<div class="_idFootnotes">
				<div id="footnote-033" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/utrpeni_knizete_sternenhocha_008.xhtml#footnote-033-backlink">34</a>  Jdoucí na smrt. <span class="CharOverride-2">Pozn. red.</span> </p>
				</div>
			</div>
		</div>
</body>
</html>