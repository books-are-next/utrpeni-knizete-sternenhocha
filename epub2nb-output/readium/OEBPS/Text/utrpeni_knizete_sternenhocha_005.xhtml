<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>utrpeni_knizete_sternenhocha-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="utrpeni_knizete_sternenhocha-2" xml:lang="cs-CZ">
		<div class="_idGenObjectStyleOverride-1">
			<p id="_idParaDest-1" class="MLP_uroven2_kapitola ParaOverride-1">Předmluva</p>
			<p class="MLP_text_bez1radku ParaOverride-1">Z&#160;pozůstalosti knížete Sternenhocha, jednoho z&#160;předních velmožů říše německé na počátku tohoto století, jenž dozajista byl by se stal nástupcem Bismarckovým v&#160;úřadě kancléřském, kdyby Osud nebyl vrhl na jeho cestu mohutnou osobu Helgy-Daemony, dostal se nám do rukou kus jeho deníku. Neváháme s&#160;uveřejněním, neboť historie, o&#160;níž jedná, je ze všech nám známých jednou z&#160;nejpříšernějších a&#160;zároveň nejkomičtějších.</p>
			<p class="MLP_text ParaOverride-1">Události do 19. srpna 1912 podáváme jen v&#160;nejhlavnějších rysech, jako stručné vyprávění, – ne ve formě deníku: jsouť jen prologem k&#160;vlastnímu ději. Ale i jinak dovolili jsme si četné licence. Hlavně jsme svého reka poněkud zintelektualisovali. Bylo to nutné. Jeho Jasnost byla s&#160;pérem dosti na štíru… A&#160;vůbec, chce-li si čtenář učinit pojem, jaký kníže byl a&#160;jak asi vypadá originál jeho rukopisu, ať si přečte str.&#160;130, 131, 155<span class="CharOverride-1"><span id="footnote-000-backlink"><a class="_idFootnoteLink _idGenColorInherit" href="../Text/utrpeni_knizete_sternenhocha_005.xhtml#footnote-000">1</a></span></span>; náš hrdina nebyl o&#160;chlup lepší než jeho bratr generál. Poněvadž však i&#160;nejmenší prohřešení proti empirické skutečnosti vleče za sebou nutně nová a nová další, rozhodli jsme se směle, ale jen co se týče inteligence knížete, postupovat zcela laxně a&#160;instinktivně, pohrávavě a&#160;bláznovsky, libovolně a grandiosně. A&#160;jsme přesvědčeni, že tím jádro věci nejen neutrpí, ale získá. Co záleží na několika kotrmelcích, paradoxech, chybách, nesmyslech? Svět sám je kotrmelec a&#160;paradox a&#160;chyba a&#160;nesmysl. Strach před klopýtnutími u&#160;autora je totéž jako obava toho, kdo padl jak dlouhý tak široký do žumpy, aby se nepoprášil.</p>
			<p class="MLP_text ParaOverride-1">A&#160;teď předkládáme, bez dalších zbytečných omluv, čtenáři následující amalgam, přesvědčeni, že, jak praví Goethe o Wertherovi, „duchu našeho hrdiny svůj obdiv, osudu jeho své slzy neodepře“.</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/utrpeni_knizete_sternenhocha_005.xhtml#footnote-000-backlink">1</a>  Čísla stran se vážou k&#160;původnímu vydání. <span class="CharOverride-2">Pozn. red.</span></p>
				</div>
			</div>
		</div>
</body>
</html>