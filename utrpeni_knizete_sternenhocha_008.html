<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="III\.">
    <meta name="apple-mobile-web-app-capable" content="yes">
    <title>III.</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Ladislav Klíma: Utrpení knížete Sternenhocha">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Utrpení knížete Sternenhocha">
    <meta property="og:title" content="Utrpení knížete Sternenhocha">
    <meta property="og:type" content="book">
    <meta property="og:book:author" content="Ladislav Klíma">
    <meta property="twitter:title" content="Ladislav Klíma: Utrpení knížete Sternenhocha">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./utrpeni_knizete_sternenhocha_007.html">
    <link rel="next" href="./about.html">
    <meta name="nb-order" content="4">
    <link rel="self" href="utrpeni_knizete_sternenhocha_008.html">
    <meta name="nb-identifier" content="klima-utrpeni-knizete-sternenhocha-f554029">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2490" data-nb-chars="14424">
    <nav role="doc-toc">
      <ul class="plain section">
        <li><a href="utrpeni_knizete_sternenhocha_005.html">Předmluva</a></li>
        <li><a href="utrpeni_knizete_sternenhocha_006.html">I.</a></li>
        <li><a href="utrpeni_knizete_sternenhocha_007.html">II.</a></li>
        <li><a href="utrpeni_knizete_sternenhocha_008.html">III.</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./utrpeni_knizete_sternenhocha_007.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="4"><span class="idea" data-nb-ref-number="1" id="idea1" data-nb-words="1" data-nb-chars="4">III.</span></h1>
        <section>
          <p class="chunk" data-nb-ref-number="2" data-nb-words="29" data-nb-chars="197"><span class="idea" data-nb-ref-number="2" id="idea2" data-nb-words="29" data-nb-chars="197">Zde se&nbsp;končí zápisky nešťastného, předobrého knížete. Ale možno nám, na&nbsp;základě jeho předsmrtních zmatených a&nbsp;přece zároveň transcendentálně jasných řečí dobře vykonstruovat, co&nbsp;se&nbsp;ve&nbsp;věži stalo.&nbsp;–</span></p>
          <p class="chunk" data-nb-ref-number="3" data-nb-words="32" data-nb-chars="206"><span class="idea" data-nb-ref-number="3" id="idea3" data-nb-words="32" data-nb-chars="206">Proplížil se&nbsp;do&nbsp;věže, stoupal po&nbsp;schodech. „Nechal jsem oboje dvířka otevřena,“ vzpomněl si; „vejdou-li do&nbsp;modrého pokoje, mohou ihned za&nbsp;mnou. Ale toť směšně lhostejné; směšné a&nbsp;lhostejné je&nbsp;všechno, Vše.“</span></p>
          <p class="chunk" data-nb-ref-number="4" data-nb-words="118" data-nb-chars="742"><span class="idea" data-nb-ref-number="4" id="idea4" data-nb-words="118" data-nb-chars="742">Nebudeme se&nbsp;pokoušet, vylíčit blíže jeho duševní stav. Ne&nbsp;snad proto, že&nbsp;by&nbsp;to&nbsp;bylo „neumělecké,“ že&nbsp;by&nbsp;to&nbsp;mělo samo sebou úplně vyplývat z&nbsp;posledních stránek deníku; jen proto, že&nbsp;se&nbsp;to&nbsp;vymyká lidskému, ať&nbsp;uměleckému, ať&nbsp;filosofickému, vědeckému a&nbsp;jakémukoli podání. Umění jest ubohé, jako vše lidské. Možno, ať&nbsp;uměleckým ať&nbsp;jiným způsobem, vyjádřit jen obstojně jen věci nízké, jen věci lidské. Velké Tajemství ne. Kníže ubíral se&nbsp;k&nbsp;Daemoně ve&nbsp;stavu, balancujícím uprostřed Snu a&nbsp;Postmortality; Sen je&nbsp;stavu „bdícímu“ téměř, Posmrtnost vůbec nepojatelna. Sternenhochovo Šílení proměnilo se&nbsp;v&nbsp;Nadšílení, jímž je&nbsp;Věčnost a&nbsp;Vše. Co&nbsp;pozemského, hluboko leželo pod ním. Na&nbsp;okamžik stal se, on, nejubožší, moriturus<sup id="fnref:1"><a href="#fn:1" class="footnote-ref" role="doc-noteref">1</a></sup>, bohem.&nbsp;– A&nbsp;snad na&nbsp;„vždy“.&nbsp;–</span></p>
          <p class="chunk" data-nb-ref-number="5" data-nb-words="41" data-nb-chars="240"><span class="idea" data-nb-ref-number="5" id="idea5" data-nb-words="41" data-nb-chars="240">Otevřel první dvířka k&nbsp;hladomorně,&nbsp;– pomalu a&nbsp;usmívaje se. Pocítil zápach… „Kouř viržinky,“ děl si; „ten její. Nu&nbsp;ovšem, co&nbsp;jiného bych mohl čekat… Všechno je&nbsp;překrásné. A&nbsp;Ona ve&nbsp;věčnosti jistojistě má.&nbsp;– Pst…! Šustot&nbsp;– odtamtud… Nu&nbsp;ovšem.“</span></p>
          <p class="chunk" data-nb-ref-number="6" data-nb-words="41" data-nb-chars="262"><span class="idea" data-nb-ref-number="6" id="idea6" data-nb-words="41" data-nb-chars="262">Příšerně zaskřípal klíč v&nbsp;červených od&nbsp;rezu dveřích. A&nbsp;kníže spatřil hladomornu osvětlenu, ne&nbsp;svou matnou lucerničkou, ale jinou, na&nbsp;zemi stojící,&nbsp;–&nbsp;– a&nbsp;pak jakýmsi slabým, bílým, tajemným svitem. Řev oblačných lvů rachotil stále hrůzněji; otřásala se&nbsp;stará věž.</span></p>
          <p class="chunk" data-nb-ref-number="7" data-nb-words="47" data-nb-chars="265"><span class="idea" data-nb-ref-number="7" id="idea7" data-nb-words="47" data-nb-chars="265">A&nbsp;růžovou a&nbsp;zelenou skvrnu&nbsp;– neviděl. Ale na&nbsp;místě, kde tenkrát byly, něco bílého. Přistoupil blíže. Sněhový ženský šat. Obličej přikrytý bílým šátkem, jejž tiskly bílé ruce. A&nbsp;to vše se&nbsp;strašidelně chvělo a&nbsp;cukalo a&nbsp;svíjelo.&nbsp;– A&nbsp;pod tím&nbsp;– něco růžového a&nbsp;zeleného…</span></p>
          <p class="chunk" data-nb-ref-number="8" data-nb-words="56" data-nb-chars="299"><span class="idea" data-nb-ref-number="8" id="idea8" data-nb-words="56" data-nb-chars="299">„Lehla si&nbsp;na&nbsp;tu&nbsp;slámu! Přirozeně, proč by&nbsp;ležela na&nbsp;kameni! Přišla sem ze&nbsp;sklepa. Je&nbsp;přece jen živa. Skoro mně to&nbsp;mrzí. Stírá to&nbsp;kouzlo. Ale&nbsp;– nesmysl! Živá&nbsp;– mrtvá&nbsp;– obé totéž. Mrtvé je&nbsp;živé, živé mrtvé jest. Svět jest jen živá mrtvola; i&nbsp;tygr ve&nbsp;svém nádherném skoku&nbsp;– jen galvanisovaným umrlcem!“</span></p>
          <p class="chunk" data-nb-ref-number="9" data-nb-words="5" data-nb-chars="33"><span class="idea" data-nb-ref-number="9" id="idea9" data-nb-words="5" data-nb-chars="33">Poklekl vedle bílé ženy. „Helgo!“</span></p>
          <p class="chunk" data-nb-ref-number="10" data-nb-words="10" data-nb-chars="55"><span class="idea" data-nb-ref-number="10" id="idea10" data-nb-words="10" data-nb-chars="55">Bílé tělo se&nbsp;přestalo chvěti a&nbsp;delší dobu se&nbsp;nepohnulo.</span></p>
          <p class="chunk" data-nb-ref-number="11" data-nb-words="6" data-nb-chars="28"><span class="idea" data-nb-ref-number="11" id="idea11" data-nb-words="6" data-nb-chars="28">„Helgo, jsi to&nbsp;Ty, má&nbsp;choť?“</span></p>
          <p class="chunk" data-nb-ref-number="12" data-nb-words="5" data-nb-chars="43"><span class="idea" data-nb-ref-number="12" id="idea12" data-nb-words="5" data-nb-chars="43">Zkroutilo se&nbsp;tělo, zasténalo, nepromluvilo.</span></p>
          <p class="chunk" data-nb-ref-number="13" data-nb-words="24" data-nb-chars="139"><span class="idea" data-nb-ref-number="13" id="idea13" data-nb-words="24" data-nb-chars="139">Něžně jí&nbsp;snímal šátek s&nbsp;tváře. „Ne, ne, pro smilování boží!“ zařvalo to&nbsp;nelidským hlasem. „Jinak jste ztracen a&nbsp;já též! Nesmím vás uzřít…!“</span></p>
          <p class="chunk" data-nb-ref-number="14" data-nb-words="27" data-nb-chars="144"><span class="idea" data-nb-ref-number="14" id="idea14" data-nb-words="27" data-nb-chars="144">Usedl vedle ní&nbsp;a&nbsp;pokojně čekal. „Což není-li to&nbsp;Ona?“ napadlo ho&nbsp;narkoticky. „Poslala-li sem ženu jinou? Ale co&nbsp;na&nbsp;tom. Všechny jsou&nbsp;– Ona.“&nbsp;–&nbsp;–</span></p>
          <p class="chunk" data-nb-ref-number="15" data-nb-words="37" data-nb-chars="245"><span class="idea" data-nb-ref-number="15" id="idea15" data-nb-words="37" data-nb-chars="245">„Přišla jsem,“ zaznělo konečně monotónně,&nbsp;– „ze zvědavosti. Abych se&nbsp;přesvědčila, budete-li mít dnes, právě dnes, dosti odvahy, přijít sem. O&nbsp;všem jsem informována; za&nbsp;čtvrt hodiny dostanete svěrací kazajku; a&nbsp;vím, že&nbsp;nevěříte v&nbsp;mou skutečnost.“</span></p>
          <p class="chunk" data-nb-ref-number="16" data-nb-words="4" data-nb-chars="24"><span class="idea" data-nb-ref-number="16" id="idea16" data-nb-words="4" data-nb-chars="24">„Tys tedy opravdu živá?“</span></p>
          <p class="chunk" data-nb-ref-number="17" data-nb-words="145" data-nb-chars="849"><span class="idea" data-nb-ref-number="17" id="idea17" data-nb-words="145" data-nb-chars="849">„O&nbsp;tom pochybnost může mít jen vaše špatné, k&nbsp;šílenství vyděšené svědomí. Slyšte: již odvaha, s&nbsp;kterou jste mne sem uvrhl, mně trochu imponovala a&nbsp;zmenšila můj odpor k&nbsp;vám. A&nbsp;dnes, vidouc, že&nbsp;jste přišel docela nebojácně, mám před vámi respekt. A&nbsp;ten se&nbsp;může u&nbsp;ženy stupňovat až&nbsp;v&nbsp;lásku… Myslím, že&nbsp;bych se&nbsp;nyní mohla s&nbsp;vámi snésti úplně dobře. Pane kníže, přišla jsem dnes vlastně proto, abych vám pokorně navrhla&nbsp;– manželské spolužití až&nbsp;do&nbsp;smrti… <em>On</em> je&nbsp;mrtev, já&nbsp;životem zklamaná, blaseovaná, spleenovitá; bez prostředků a&nbsp;opory. Mé&nbsp;finanční vyhlídky jsou prašpatné, králíci mně náhle pomřeli, a&nbsp;poznala jsem, že&nbsp;talent k&nbsp;umění nemám. A&nbsp;že oněch pět tisíc ročních marek by&nbsp;mně naprosto nepostačilo. Ráda bych byla před světem opět kněžnou. Jediný můj cíl nyní: být velkou dámou. Přijmete-li mne na&nbsp;milost, budu chotí ve&nbsp;všem poslušnou a&nbsp;vzornou.“</span></p>
          <p class="chunk" data-nb-ref-number="18" data-nb-words="26" data-nb-chars="127"><span class="idea" data-nb-ref-number="18" id="idea18" data-nb-words="26" data-nb-chars="127">„Vše učiním, Helgo, co&nbsp;budeš chtít. Ale to, co&nbsp;jsi řekla, je&nbsp;nepěkné.&nbsp;– Ne: krásné je&nbsp;i&nbsp;to; vše krásné jen, vše lhostejné.“&nbsp;–&nbsp;–</span></p>
          <p class="chunk" data-nb-ref-number="19" data-nb-words="45" data-nb-chars="237"><span class="idea" data-nb-ref-number="19" id="idea19" data-nb-words="45" data-nb-chars="237">„Mluvíte dnes nezvykle moudře,“&nbsp;– dralo se&nbsp;po&nbsp;chvíli zpod šátku. „Jste nějak jiný.&nbsp;– Miluju vás&nbsp;–&nbsp;–&nbsp;– a&nbsp;přeju si, abychom ještě zde, než přijdete&nbsp;– přechodně&nbsp;– do&nbsp;blázince,&nbsp;– zpečetili své druhé man­želství,&nbsp;– zde, zde&nbsp;– na&nbsp;<em>tomto</em> místě!“</span></p>
          <p class="chunk" data-nb-ref-number="20" data-nb-words="30" data-nb-chars="160"><span class="idea" data-nb-ref-number="20" id="idea20" data-nb-words="30" data-nb-chars="160">A&nbsp;neodsunujíc ruce od&nbsp;obličeje, objala ho&nbsp;nahýma nohama a&nbsp;táhla k&nbsp;sobě. Poddal se, ale nebyla to&nbsp;Libido, leda metafysická: <em>vše</em> líbající&nbsp;– a&nbsp;jen proto také Ji…&nbsp;–</span></p>
          <p class="chunk" data-nb-ref-number="21" data-nb-words="23" data-nb-chars="149"><span class="idea" data-nb-ref-number="21" id="idea21" data-nb-words="23" data-nb-chars="149">Avšak ihned, jakmile se&nbsp;jeho dlaně dotkly jejích lící, zařvala strašlivě… A&nbsp;řvala dál a&nbsp;dál, strašidelně, hromy přehlušujíc; zdánlivě celou věčnost&nbsp;–</span></p>
          <p class="chunk" data-nb-ref-number="22" data-nb-words="20" data-nb-chars="121"><span class="idea" data-nb-ref-number="22" id="idea22" data-nb-words="20" data-nb-chars="121">Náhle přešlo řvaní v&nbsp;chechtot, a&nbsp;nohy Daemony objaly opět tělo knížete, stále se&nbsp;usmívajícího… „Pojď, ó, pojď, ó, pojď…!“</span></p>
          <p class="chunk" data-nb-ref-number="23" data-nb-words="20" data-nb-chars="118"><span class="idea" data-nb-ref-number="23" id="idea23" data-nb-words="20" data-nb-chars="118">A&nbsp;kníže, vznešeně pasivní, padl na&nbsp;kněžnu opět…&nbsp;– „Jen, jen, jen! Zůstanu si&nbsp;věrna, do&nbsp;věčnosti, přes všechna pekla…!“</span></p>
          <p class="chunk" data-nb-ref-number="24" data-nb-words="22" data-nb-chars="121"><span class="idea" data-nb-ref-number="24" id="idea24" data-nb-words="22" data-nb-chars="121">Dotkl se&nbsp;jí&nbsp;opět. Rukama ne&nbsp;–&nbsp;– A&nbsp;Daemona zůstala teď klidna, jen malinký, pekelný chechtot prorážel jejím kapesníkem&nbsp;–&nbsp;–</span></p>
          <p class="chunk" data-nb-ref-number="25" data-nb-words="27" data-nb-chars="132"><span class="idea" data-nb-ref-number="25" id="idea25" data-nb-words="27" data-nb-chars="132">Ale&nbsp;–&nbsp;– za&nbsp;okamžik&nbsp;– „<em>Ty</em>&nbsp;– <em>Ty</em>&nbsp;– <em>Ty</em>&nbsp;– jsi zde?“&nbsp;– vzkřikla hrůzně, oči neodhalujíc. „Nechoď teď, nechoď teď sem, pro smilování boží!“</span></p>
          <p class="chunk" data-nb-ref-number="26" data-nb-words="39" data-nb-chars="241"><span class="idea" data-nb-ref-number="26" id="idea26" data-nb-words="39" data-nb-chars="241">Sternenhoch popatřil kol sebe. A&nbsp;uzřel opodál matný, zelenavý stín… mihotající se&nbsp;a&nbsp;při tom zázračně klidnější nad slunce. A&nbsp;byla to&nbsp;obrovská postava muže, s&nbsp;tváří, drtící pouhým pohledem, mladistvou a&nbsp;přece tak vznešeně, božsky dospělou&nbsp;–&nbsp;–</span></p>
          <p class="chunk" data-nb-ref-number="27" data-nb-words="11" data-nb-chars="68"><span class="idea" data-nb-ref-number="27" id="idea27" data-nb-words="11" data-nb-chars="68">„Právě <em>teď</em>, pravíš?“ zakvílela Daemona. „Právě teď však&nbsp;– nemožno&nbsp;–“</span></p>
          <p class="chunk" data-nb-ref-number="28" data-nb-words="14" data-nb-chars="90"><span class="idea" data-nb-ref-number="28" id="idea28" data-nb-words="14" data-nb-chars="90">Neslyšel kníže odpověď.&nbsp;– „Nemožné že&nbsp;je&nbsp;to&nbsp;nejsnazší a&nbsp;nejsladší, pravíš?“ zvolala znovu.</span></p>
          <p class="chunk" data-nb-ref-number="29" data-nb-words="11" data-nb-chars="66"><span class="idea" data-nb-ref-number="29" id="idea29" data-nb-words="11" data-nb-chars="66">A&nbsp;nyní zaslechl Sternenhoch, <em>beze zvuku</em>, v&nbsp;duši jen, určitá slova.</span></p>
          <p class="chunk" data-nb-ref-number="30" data-nb-words="9" data-nb-chars="50"><span class="idea" data-nb-ref-number="30" id="idea30" data-nb-words="9" data-nb-chars="50">„Ty sama jsi nemožná! A&nbsp;slovo Tělem učiněno jest!“</span></p>
          <p class="chunk" data-nb-ref-number="31" data-nb-words="3" data-nb-chars="21"><span class="idea" data-nb-ref-number="31" id="idea31" data-nb-words="3" data-nb-chars="21">„Nejdražší&nbsp;– nemohu!“</span></p>
          <p class="chunk" data-nb-ref-number="32" data-nb-words="20" data-nb-chars="130"><span class="idea" data-nb-ref-number="32" id="idea32" data-nb-words="20" data-nb-chars="130">„Uděláš! Chtěla jsi se&nbsp;mu&nbsp;rázem vymknout! Jemu! Abys, zamýšlejíc nejstrašněji se&nbsp;pomstít jemu, nejstrašněji pomstila se&nbsp;sobě!“&nbsp;–&nbsp;–</span></p>
          <p class="chunk" data-nb-ref-number="33" data-nb-words="5" data-nb-chars="33"><span class="idea" data-nb-ref-number="33" id="idea33" data-nb-words="5" data-nb-chars="33">„Ano, chtěla jsem! Jinak nemohu…“</span></p>
          <p class="chunk" data-nb-ref-number="34" data-nb-words="9" data-nb-chars="58"><span class="idea" data-nb-ref-number="34" id="idea34" data-nb-words="9" data-nb-chars="58">„Už hotovo, už&nbsp;hotovo! Zvítězeno! Chop jen své vítězství!“</span></p>
          <p class="chunk" data-nb-ref-number="35" data-nb-words="26" data-nb-chars="135"><span class="idea" data-nb-ref-number="35" id="idea35" data-nb-words="26" data-nb-chars="135">„Nemávej tím strašným bičem nade mnou tak strašně! Dosti již užila jsem ho&nbsp;– tam&nbsp;– tam! Ale Tvůj&nbsp;– hroznější je&nbsp;nade všechny ostatní&nbsp;–“</span></p>
          <p class="chunk" data-nb-ref-number="36" data-nb-words="9" data-nb-chars="46"><span class="idea" data-nb-ref-number="36" id="idea36" data-nb-words="9" data-nb-chars="46">„Sladší! Jen ještě poslední skok&nbsp;– hej&nbsp;– hej!“</span></p>
          <p class="chunk" data-nb-ref-number="37" data-nb-words="16" data-nb-chars="81"><span class="idea" data-nb-ref-number="37" id="idea37" data-nb-words="16" data-nb-chars="81">„Ustaň! já&nbsp;se&nbsp;– mu&nbsp;– poddám&nbsp;– a&nbsp;nezmizím…! Neodhaluj mi&nbsp;oči! Raději je&nbsp;vyšlehni!“</span></p>
          <p class="chunk" data-nb-ref-number="38" data-nb-words="6" data-nb-chars="46"><span class="idea" data-nb-ref-number="38" id="idea38" data-nb-words="6" data-nb-chars="46">„Spása poloviční! Oči odkrýt! Hrdinně hledět!“</span></p>
          <p class="chunk" data-nb-ref-number="39" data-nb-words="14" data-nb-chars="84"><span class="idea" data-nb-ref-number="39" id="idea39" data-nb-words="14" data-nb-chars="84">„Pohlédnu-li, ztratím sílu poddat se, a&nbsp;strašlivé peklo přede mnou do&nbsp;nedozírna&nbsp;–&nbsp;–“</span></p>
          <p class="chunk" data-nb-ref-number="40" data-nb-words="7" data-nb-chars="49"><span class="idea" data-nb-ref-number="40" id="idea40" data-nb-words="7" data-nb-chars="49">„<em>Jen</em> pohlédneš-li, najdeš sílu, aby ses poddala.“</span></p>
          <p class="chunk" data-nb-ref-number="41" data-nb-words="6" data-nb-chars="46"><span class="idea" data-nb-ref-number="41" id="idea41" data-nb-words="6" data-nb-chars="46">„Pohled je&nbsp;zkáza; jen poloslepota snesitelná!“</span></p>
          <p class="chunk" data-nb-ref-number="42" data-nb-words="17" data-nb-chars="104"><span class="idea" data-nb-ref-number="42" id="idea42" data-nb-words="17" data-nb-chars="104">„Nesnesitelná jest jen snesitelnost; a&nbsp;zkáza Září. Hřímá blíž a&nbsp;blíž, oblévá Tě&nbsp;již, ji, Ženo, nevidíš?“</span></p>
          <p class="chunk" data-nb-ref-number="43" data-nb-words="11" data-nb-chars="64"><span class="idea" data-nb-ref-number="43" id="idea43" data-nb-words="11" data-nb-chars="64">„Nechci se&nbsp;rozpustit, třeba to&nbsp;bylo ve&nbsp;Všezáři. Chci zůstat já!“</span></p>
          <p class="chunk" data-nb-ref-number="44" data-nb-words="13" data-nb-chars="76"><span class="idea" data-nb-ref-number="44" id="idea44" data-nb-words="13" data-nb-chars="76">„Jen Všezář jest Já. Jen Svatozáří Tvou vše; jen vlastní Svou Gloriolou Ty!“</span></p>
          <p class="chunk" data-nb-ref-number="45" data-nb-words="13" data-nb-chars="78"><span class="idea" data-nb-ref-number="45" id="idea45" data-nb-words="13" data-nb-chars="78">„Bojím se&nbsp;svého bílého, beztvárného strašidla a&nbsp;hnusím si&nbsp;je; jest čirým Nic.“</span></p>
          <p class="chunk" data-nb-ref-number="46" data-nb-words="37" data-nb-chars="204"><span class="idea" data-nb-ref-number="46" id="idea46" data-nb-words="37" data-nb-chars="204">„Dne bojí se&nbsp;můra. Duše ze&nbsp;všech nejsvětlejší a&nbsp;proto nejsetmělejší ze&nbsp;všech, přílišná Záře: <em>Ty</em>, do&nbsp;Tmy se&nbsp;zamilovavší, ji&nbsp;pijící, až&nbsp;jsi v&nbsp;ní poutonula! Vzhůru do&nbsp;věčné vlasti Tvé a&nbsp;Mé! Za&nbsp;Mnou konečně!“</span></p>
          <p class="chunk" data-nb-ref-number="47" data-nb-words="41" data-nb-chars="269"><span class="idea" data-nb-ref-number="47" id="idea47" data-nb-words="41" data-nb-chars="269">A&nbsp;kníže viděl, jak stín, v&nbsp;plamen stále bělejší a&nbsp;mocnější se&nbsp;rozhořívaje, roste, prorývá strop kobky, týčí k&nbsp;oblakům, nad oblaky, k&nbsp;hvězdám, nade hvězdy Svou nadvznešenou, laskavě strašlivou tvář… A&nbsp;z&nbsp;neskonalých dálek zaznívala ještě poslední dohořívající slova boha:</span></p>
          <p class="chunk" data-nb-ref-number="48" data-nb-words="78" data-nb-chars="418"><span class="idea" data-nb-ref-number="48" id="idea48" data-nb-words="78" data-nb-chars="418">„Já, choť Tvůj na&nbsp;Výsostech a&nbsp;od Věčnosti, sestoupil jsem a&nbsp;člověkem se&nbsp;stal jen proto, abych Tě&nbsp;vysvobodil z&nbsp;močálu Noci. Nezdařilo se&nbsp;to&nbsp;– tam; zdařilo se&nbsp;to&nbsp;zde! Já&nbsp;poslal jsem Tě&nbsp;do&nbsp;šarlatových pekel a&nbsp;vedl všechny kroky Tvé; i&nbsp;toho, jenž tu&nbsp;čeká Tvé Spásy. Jím ulehčil jsem Ti&nbsp;a&nbsp;urychlil Vítězství, jím házím Ti&nbsp;do&nbsp;tůně Tvé záchranné lano,&nbsp;– nejlaskavější ve&nbsp;své krutosti…! Za&nbsp;mnou, do&nbsp;nekonečné Záře, ženo Má!“&nbsp;–</span></p>
          <p class="chunk" data-nb-ref-number="49" data-nb-words="31" data-nb-chars="186"><span class="idea" data-nb-ref-number="49" id="idea49" data-nb-words="31" data-nb-chars="186">Světle doduněl Hlas. Naposled zarachotil nebeský výstřel. To&nbsp;do&nbsp;věže udeřil blesk. A&nbsp;jako by&nbsp;se&nbsp;jím černé zdi vzňaly, zmohutnělo náhle tajemné, bílé světlo a&nbsp;rostlo, požárové, víc a&nbsp;víc.</span></p>
          <p class="chunk" data-nb-ref-number="50" data-nb-words="23" data-nb-chars="156"><span class="idea" data-nb-ref-number="50" id="idea50" data-nb-words="23" data-nb-chars="156">Ale Daemona tvář neodkrývala. Trhla několikrát šátkem, ale jen ústa obnažila. A&nbsp;lomcovala se&nbsp;tak strašně, jako by&nbsp;neviditelné, nejsilnější ruce jí&nbsp;cloumaly.</span></p>
          <p class="chunk" data-nb-ref-number="51" data-nb-words="32" data-nb-chars="193"><span class="idea" data-nb-ref-number="51" id="idea51" data-nb-words="32" data-nb-chars="193">„I&nbsp;zavřenými víčky proniká to&nbsp;děsné, nesnesitelné, neuniknutelné Světlo,“&nbsp;– zasténala, „Peklo za&nbsp;mnou&nbsp;– rudé&nbsp;– bílé peklo přede mnou… Ale toto je&nbsp;horší… A&nbsp;On…? jen má&nbsp;fantasie… Nezahodím Sebe.“</span></p>
          <p class="chunk" data-nb-ref-number="52" data-nb-words="5" data-nb-chars="27"><span class="idea" data-nb-ref-number="52" id="idea52" data-nb-words="5" data-nb-chars="27">A&nbsp;tu promluvil jemně kníže:</span></p>
          <p class="chunk" data-nb-ref-number="53" data-nb-words="48" data-nb-chars="288"><span class="idea" data-nb-ref-number="53" id="idea53" data-nb-words="48" data-nb-chars="288">„Najdeš se; neměla Jsi se. Nemáme Se, dokud nemáme vše, dokud v&nbsp;Sobě vše v&nbsp;lásce neroztavíme. To, co&nbsp;je&nbsp;nejvlídnější, zdá se&nbsp;tomu, kdo, jako všichni lidé! zvyklý je&nbsp;pouze na&nbsp;krutost, tím nejstrašnějším. A&nbsp;nejhnusnější je&nbsp;nejchutnější. Helgo má, poslechni Ho! On&nbsp;jedním z&nbsp;bohů nejvyšších!“</span></p>
          <p class="chunk" data-nb-ref-number="54" data-nb-words="5" data-nb-chars="21"><span class="idea" data-nb-ref-number="54" id="idea54" data-nb-words="5" data-nb-chars="21">„Tys&nbsp;– jej&nbsp;– slyšel?“</span></p>
          <p class="chunk" data-nb-ref-number="55" data-nb-words="2" data-nb-chars="10"><span class="idea" data-nb-ref-number="55" id="idea55" data-nb-words="2" data-nb-chars="10">„I&nbsp;viděl.“</span></p>
          <p class="chunk" data-nb-ref-number="56" data-nb-words="16" data-nb-chars="95"><span class="idea" data-nb-ref-number="56" id="idea56" data-nb-words="16" data-nb-chars="95">„Všecko&nbsp;– jen&nbsp;– můj&nbsp;– hokus pokus!“ zašeptala se&nbsp;ženskou umíněností… „Vždyť jsem živá, blázne!“</span></p>
          <p class="chunk" data-nb-ref-number="57" data-nb-words="18" data-nb-chars="80"><span class="idea" data-nb-ref-number="57" id="idea57" data-nb-words="18" data-nb-chars="80">„Jsi Živá; ale v&nbsp;oděvu, na&nbsp;němž ležíš, sláma není!&nbsp;– Nevidím to, ale vím to&nbsp;–&nbsp;–“</span></p>
          <p class="chunk" data-nb-ref-number="58" data-nb-words="4" data-nb-chars="17"><span class="idea" data-nb-ref-number="58" id="idea58" data-nb-words="4" data-nb-chars="17">„Víš tedy vše&nbsp;–?“</span></p>
          <p class="chunk" data-nb-ref-number="59" data-nb-words="113" data-nb-chars="620"><span class="idea" data-nb-ref-number="59" id="idea59" data-nb-words="113" data-nb-chars="620">„Přišla jsi sem, abys&nbsp;– poddala se&nbsp;mně a&nbsp;unikla tím rudému peklu; dnes je&nbsp;poslední náš Den. Šla jsi sem, jako se&nbsp;jde na&nbsp;popravu; obědvat mrtvé ropuchy není maličkost; a&nbsp;já byl hnusnější než mrtvá ropucha. Když se&nbsp;Ti&nbsp;to, třebas měla oči zastřeny, nezdařilo, padlas nazpět do&nbsp;svého původního úmyslu: poddat se&nbsp;mně nejdříve&nbsp;– a&nbsp;pak náhle pode mnou zmizet a&nbsp;nechat mne, ďábelsky, z&nbsp;nebeské slasti procitnuvšího, ležet na&nbsp;–&nbsp;– kostře, obalené strašným bahnem, červy&nbsp;–&nbsp;– To&nbsp;měl být poslední úder tvé pomsty. Ale v&nbsp;tu chvíli přišel&nbsp;– On. Aby Tebe zachránil. Ne&nbsp;mne. Neboť já&nbsp;se&nbsp;už&nbsp;nebojím. Teď teprve rozeznávám něco pod tebou…“</span></p>
          <p class="chunk" data-nb-ref-number="60" data-nb-words="11" data-nb-chars="56"><span class="idea" data-nb-ref-number="60" id="idea60" data-nb-words="11" data-nb-chars="56">A&nbsp;vyňav zpod růžové látky cosi strašného&nbsp;–&nbsp;– políbil to.</span></p>
          <p class="chunk" data-nb-ref-number="61" data-nb-words="41" data-nb-chars="220"><span class="idea" data-nb-ref-number="61" id="idea61" data-nb-words="41" data-nb-chars="220">„Oh!“ vykřikla&nbsp;–&nbsp;– a&nbsp;šátek odhodila. Ale zavřeny zůstaly oči. „Hell­muthe&nbsp;– nejmenší jiskra mstivosti nedoutná již ve&nbsp;mně. Avšak to&nbsp;nestačí,&nbsp;– musím tě&nbsp;i&nbsp;– milovat… Tvůj duch je&nbsp;teď krásný&nbsp;–&nbsp;– proč tělo tvé tak ohyzdné?“</span></p>
          <p class="chunk" data-nb-ref-number="62" data-nb-words="34" data-nb-chars="202"><span class="idea" data-nb-ref-number="62" id="idea62" data-nb-words="34" data-nb-chars="202">„Snad není, Helgičko. Ohyzdné jest jen to, co&nbsp;vidíme prismatem své nenávisti a&nbsp;hnusu. Pouze nenávist je&nbsp;nenávisti hodna, pouze hnus je&nbsp;hnusný; ba&nbsp;ani on. Ty, Duše, zbavená okovů těla, to&nbsp;dosud nevidíš?“</span></p>
          <p class="chunk" data-nb-ref-number="63" data-nb-words="9" data-nb-chars="52"><span class="idea" data-nb-ref-number="63" id="idea63" data-nb-words="9" data-nb-chars="52">„Oh, duše bez těla! ta&nbsp;slepější než podzemní krtek!“</span></p>
          <p class="chunk" data-nb-ref-number="64" data-nb-words="128" data-nb-chars="693"><span class="idea" data-nb-ref-number="64" id="idea64" data-nb-words="128" data-nb-chars="693">„Helgo má&nbsp;Věčná, Bohyně spící! Na&nbsp;rozhraní stojím smrti a&nbsp;Života; to, co&nbsp;leží <em>za</em> mnou&nbsp;– smrt je, Život, co&nbsp;řítí se&nbsp;<em>na</em> mne. Vidím obé&nbsp;– Boží Milostí&nbsp;– Tvou milostí&nbsp;– milostí Jeho&nbsp;– Velkého Neznámého. Zničit chtěla jsi mne; a&nbsp;učinila jsi z&nbsp;nejbídnějšího&nbsp;– Vyvolence božího… Utrpením a&nbsp;šílenstvím. Blahoslaven osud můj. Blahoslaveny všechny rány, Tebou mně zasazené! Blahoslaven Choť Tvůj! Díky Vám! Bohem a&nbsp;Září nejsem jako Vy; ale jsem přece jen reflexem Boží Záře, a&nbsp;tedy také Jí. Nečistotou jsem nehtu Tvého, Vznešená; a&nbsp;i to&nbsp;mně stačí: i&nbsp;tím jsem Ty, Ty&nbsp;– pro Věčnost… Nejpokornější, k&nbsp;smrti zbitý pes je&nbsp;také Bůh. Vše, i&nbsp;Ty, jest jen reflexem Boží Záře&nbsp;– a&nbsp;Bůh sám jest jen Reflexem Svým&nbsp;–“</span></p>
          <p class="chunk" data-nb-ref-number="65" data-nb-words="40" data-nb-chars="198"><span class="idea" data-nb-ref-number="65" id="idea65" data-nb-words="40" data-nb-chars="198">„Jak zní tvůj hlas! Zlatě a&nbsp;velebně… Podej mně ruku… Jaká maličká a&nbsp;hebounká… Co&nbsp;– co&nbsp;– co&nbsp;to&nbsp;mnou rozkošně prochvělo? Jako bych se&nbsp;byla dotkla&nbsp;– Jeho…“ Zkroutila se&nbsp;smyslně. „Bože&nbsp;–&nbsp;– jsi to&nbsp;– ty?“</span></p>
          <p class="chunk" data-nb-ref-number="66" data-nb-words="36" data-nb-chars="243"><span class="idea" data-nb-ref-number="66" id="idea66" data-nb-words="36" data-nb-chars="243">A&nbsp;<em>bezděky</em>, <em>z&nbsp;touhy jen</em>, otevřela oči. Naposled zařvala nebesa. Zesteronásobilo se&nbsp;bílé Světlo. Neviditelnými staly se&nbsp;plameny svítilen, jako oheň sirky v&nbsp;záři poledního slunce. A&nbsp;každý černý kámen starých zdí byl féerickým, slunečním démantem.</span></p>
          <p class="chunk" data-nb-ref-number="67" data-nb-words="206" data-nb-chars="1083"><span class="idea" data-nb-ref-number="67" id="idea67" data-nb-words="206" data-nb-chars="1083">–&nbsp;– „Kdo to&nbsp;zde…? Oh! To&nbsp;nejste vy&nbsp;– Však jste&nbsp;– jste&nbsp;– ten váš dětinský, dětský výraz&nbsp;–, ale jaký jste divukrásný! Seraf! bůh! sluneční bůh&nbsp;– slunce samo… Vše kol rozzářeno démantovým světlem Tvým… Ó, že&nbsp;jsem byla tak dlouho slepá a&nbsp;neviděla Tvou Nádheru! Oh, že&nbsp;Tys byl tak slepý, že&nbsp;sám jsi ji&nbsp;neviděl,&nbsp;– abych já&nbsp;ji&nbsp;neuzřela… A&nbsp;jak jsi velký a&nbsp;mocný, nad hvězdy čníš, jako&nbsp;– On… On&nbsp;a&nbsp;Ty&nbsp;– jedno jste! Ty&nbsp;a&nbsp;já&nbsp;– jedno jsme! Ve&nbsp;Všezáři. Oceáne Bílého Světla Mého, neskonalého, který jsi vším! Ty&nbsp;Dokonalosti, jak jsi něžná a&nbsp;sladká! Mé&nbsp;Strašidlo&nbsp;– milostné! prapůvodní Chaose Vítězný, jenž jsi Harmonií svrchovanou! vše, co&nbsp;nejsi Ty, jen disonancí jest a&nbsp;bídné! Ale vše jsi Ty, jen viděti to&nbsp;je&nbsp;nutno; vše jest Ty, jakmile to&nbsp;jen ví, že&nbsp;je&nbsp;Ty…! Teď teprve, hledíc na&nbsp;Tebe, vznešeného i&nbsp;v&nbsp;pokoře, božského i&nbsp;v&nbsp;poníženosti, vím, co&nbsp;to&nbsp;Všudypřítomnost Boží, co&nbsp;Vše a&nbsp;všechno a&nbsp;Jedno… ó, jak sladký je&nbsp;Hnus, a&nbsp;Slepota jak zářná! Jak slastná Bolest, krásná Ohyzdnost, pravdivá Lež,&nbsp;– a&nbsp;Noc jak nadsluneční…! Ó&nbsp;pojď, Ty&nbsp;Kráso Má&nbsp;Věčná,&nbsp;– vnikni do&nbsp;mne, prozař Probuzenou a&nbsp;Spasenou&nbsp;–&nbsp;–!“</span></p>
          <p class="chunk" data-nb-ref-number="68" data-nb-words="22" data-nb-chars="116"><span class="idea" data-nb-ref-number="68" id="idea68" data-nb-words="22" data-nb-chars="116">A&nbsp;prudce strhla knížete na&nbsp;sebe. Pocítil bolest na&nbsp;tváři, ale tak divně, jako by&nbsp;ji&nbsp;někdo jiný, někdo pod ním cítil…</span></p>
          <p class="chunk" data-nb-ref-number="69" data-nb-words="9" data-nb-chars="43"><span class="idea" data-nb-ref-number="69" id="idea69" data-nb-words="9" data-nb-chars="43">Lahodné hřímalo kol nich Světlo Věčné&nbsp;–&nbsp;–&nbsp;–</span></p>
          <p class="chunk" data-nb-ref-number="70" data-nb-words="67" data-nb-chars="381"><span class="idea" data-nb-ref-number="70" id="idea70" data-nb-words="67" data-nb-chars="381">Právě ve&nbsp;chvíli a&nbsp;na místě, kdy a&nbsp;kde zapadly na&nbsp;východě západní, vyhřmělé mraky, vyšlo slunce. Hradní sluhové, Sternenhochovi příbuzní, lékaři vplížili se, žasnouce, do&nbsp;věže&nbsp;– a&nbsp;do hladomorny. S&nbsp;opatrnou hrůzou rozžali svítilny. Neboť svítilna knížete <em>zhasla</em>, polita byvši Vyšším Světlem… A&nbsp;spatřili jej, ležícího na&nbsp;čemsi růžovém a&nbsp;zeleném a&nbsp;–&nbsp;– pohybujícího se&nbsp;–&nbsp;–&nbsp;–&nbsp;–&nbsp;–&nbsp;–&nbsp;–&nbsp;–&nbsp;–</span></p>
          <p class="chunk" data-nb-ref-number="71" data-nb-words="17" data-nb-chars="126"><span class="idea" data-nb-ref-number="71" id="idea71" data-nb-words="17" data-nb-chars="126">Utíkali. Někteří omdleli. Vraceli se. Odtrhli knížete, stále se&nbsp;při tom pohybujícího…, je&nbsp;nevidoucího, světle se&nbsp;usmívajícího.</span></p>
          <p class="chunk" data-nb-ref-number="72" data-nb-words="37" data-nb-chars="206"><span class="idea" data-nb-ref-number="72" id="idea72" data-nb-words="37" data-nb-chars="206">Jeden ze&nbsp;sluhů, o&nbsp;němž se&nbsp;říkalo, že&nbsp;má&nbsp;dar druhého zraku, tvrdil, že&nbsp;při vstupu do&nbsp;kobky spatřil ji&nbsp;osvícenou sněhově bílým třpytem, jaký se&nbsp;na&nbsp;zemi nevyskytuje; ten rychle prchal, za&nbsp;okamžik zhasl ve&nbsp;tmě.</span></p>
          <p class="chunk" data-nb-ref-number="73" data-nb-words="79" data-nb-chars="493"><span class="idea" data-nb-ref-number="73" id="idea73" data-nb-words="79" data-nb-chars="493">Kosti rukou a&nbsp;nohou jednoroční mrtvoly byly ovinuty provazy. V&nbsp;tom, co&nbsp;zbylo z&nbsp;úst, nalezeny nečisté hadříky, které věda uznala za&nbsp;zbytky ponožky. Tatáž věda konstatovala v&nbsp;„žaludku“ zbytky nestrávené syrové krve, a&nbsp;prohlásila, že&nbsp;smrt nastala, asi za&nbsp;14 dní, vykrvácením; spoutaná rozkousala si&nbsp;ramena, kolena, vůbec vše, kam zuby mohla dosáhnout. Jinak byla by&nbsp;prý žila ještě o&nbsp;několik dní déle. Učinila tak, tvrdili učenci, aby ulevila své žízni. My&nbsp;však soudíme, že&nbsp;skončila sebevraždou.&nbsp;–</span></p>
          <p class="chunk" data-nb-ref-number="74" data-nb-words="69" data-nb-chars="431"><span class="idea" data-nb-ref-number="74" id="idea74" data-nb-words="69" data-nb-chars="431">Kníže Sternenhoch klesnutím na&nbsp;mrtvolu poranil si&nbsp;o&nbsp;její obnažené nosní kosti tvář. Milostivá byla mu&nbsp;Daemona i&nbsp;zde!&nbsp;–&nbsp;– Za&nbsp;dva dny zemřel otravou krve. Až&nbsp;do&nbsp;příchodu posledního bezvědomí&nbsp;– stále usmívavý a&nbsp;veselý, jako jinoch, jemuž dívka vyznala právě lásku. Pronášel, nadšílenec, za&nbsp;minutu více nádherných myšlenek, než jich pronese normální inteligent za&nbsp;celý život. Třeštil ovšem; např. zaměňoval Choť svou se&nbsp;sluneční září&nbsp;–</span></p>
          <p class="chunk" data-nb-ref-number="75" data-nb-words="73" data-nb-chars="447"><span class="idea" data-nb-ref-number="75" id="idea75" data-nb-words="73" data-nb-chars="447">Neviděli ho&nbsp;lidé, stojící nad ním v&nbsp;hodině smrti, Zrakem, kterým Ona spatřila pravý obraz jeho zjasněné duše v&nbsp;hladomorně. Přes to&nbsp;ho&nbsp;nepoznávali a&nbsp;šeptali si&nbsp;s&nbsp;bázní: „Jak je&nbsp;krásný!“ Vskutku, i&nbsp;pro pozemský zrak stal se&nbsp;hezounkým ubohý obličejíček… Úžasně se&nbsp;ztenčil a&nbsp;zjemnil jeho nos; stiskly se&nbsp;transcendentálně usmívavé tlusté rty, že&nbsp;tvořily skoro úzkou linii; zveličilo se&nbsp;zázračně čelo; a&nbsp;zavřené oči více pravily než dříve, když hleděly…</span></p>
          <p class="chunk" data-nb-ref-number="76" data-nb-words="40" data-nb-chars="232"><span class="idea" data-nb-ref-number="76" id="idea76" data-nb-words="40" data-nb-chars="232">A&nbsp;ve chvíli, když zavírali nad ním rakev, vzplanula tvář mysticky, jakoby vlastním světlem, pod pohledem slunce. Po&nbsp;celý den se&nbsp;neobjevilo&nbsp;–&nbsp;– a&nbsp;zapadlo hned opět za&nbsp;mrak v&nbsp;ten okamžik, když zapadlo víko nad hlavou Pokorného Vítěze.</span></p>
          <p class="chunk" data-nb-ref-number="77" data-nb-words="13" data-nb-chars="83"><span class="idea" data-nb-ref-number="77" id="idea77" data-nb-words="13" data-nb-chars="83">To&nbsp;Bohyně poslala i&nbsp;odloženému Oděvu Jeho Svaté Duše poslední, sluneční políbení.&nbsp;–</span></p>
          <hr>
        </section>
        <section class="footnotes" role="doc-endnotes">
          <hr>
          <ol>
            <li id="fn:1" role="doc-endnote" class="chunk" data-nb-ref-number="78" data-nb-words="6" data-nb-chars="29"><span class="idea" data-nb-ref-number="78" id="idea78" data-nb-words="6" data-nb-chars="29"><p>Jdoucí na&nbsp;smrt. Pozn. red. <a href="#fnref:1" class="footnote-backref" role="doc-backlink">↩︎</a></p></span></li>
          </ol>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./about.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>